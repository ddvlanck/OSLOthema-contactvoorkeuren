Dit applicatieprofiel beschrijft een informatiemodel voor een toepassing met als use case het gestructureerd beschrijven van 
contactvoorkeuren van burgers en ondernemers. Deze specificatie is gebaseerd op de [OSLO-Toestemming](https://data.vlaanderen.be/ns/toestemming) 
en [OSLO-Notificatie](https://data.vlaanderen.be/ns/notificatie) vocabularia 
en heeft als scope het capteren van de expliciete toestemmingen (consent) die gevraagd worden door Publieke Organisaties om 
bepaalde verwerkingsactiviteiten te stellen met persoonsgegevens van burgers en ondernemers.
Naast een definitie van de verwerkingsactiviteiten waar toestemming voor gevraagd wordt en relevante relaties met andere 
organisaties die de gegevens zullen verwerken of extra informatie in de vorm van een privacy- of cookieverklaring bevat dit 
applicatieprofiel ook een entiteit 'Toestemming' waarmee een specifieke toestemming van een Agent voor een bepaalde 
verwerkingsactiviteit kan gecapteerd worden. Bijvoorbeeld de toestemming om via e-mail een nieuwsbrief te ontvangen van 
Informatie Vlaanderen in verband met de Dienstverlening die door hen wordt aangeboden.
De toepassing van dit applicatieprofiel garandeert geen conformiteit met de 
[Algemene Verordening Gegevensbescherming (GDPR)](http://data.europa.eu/eli/reg/2016/679/oj)
maar biedt hergebruikers een instrument om de relevante entiteiten en relaties die nodig zijn in de context van een correcte 
verwerking van persoonsgegevens op een gestructureerde manier te beschrijven.
